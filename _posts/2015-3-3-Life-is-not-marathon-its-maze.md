---
layout: post
title: வாழ்க்கை மாரத்தான் அல்ல, புதிர்!
tags: [வாழ்வியல்]
excerpt_separator: <!--more-->
---
மாரத்தானில் ஒரு தொடக்கம் இருக்கும், ஒரு முடிவு இருக்கும், நீங்கள் செய்ய வேண்டியது, முன்னோக்கி ஓடுவது.
![இமேஜ்](http://oliveremberton.com/wp-content/uploads/2014/01/Maze-1-1024x663.png)
அதில் வெற்றிப்பெறும் ரகசியம், மண்ணைப் பார்த்து நிற்காமல் ஓடிக்கொண்டேயிருப்பது. 


பலரும் இப்படித்தான் வாழ்ந்து கொண்டிருக்கிறோம்.  ஏதோ ஒரு துறை எடுத்துப் படிக்கிறோம், பின், ஏதோ ஒரு நிறுவனத்தில் சேருகிறோம், அவ்வளவு தான்.
ஆனால் உண்மை என்னவெனில் வாழ்க்கை இரு பரிணாமம் மட்டும் கொண்ட பாதை அல்ல.  அதில் எந்த வழிக்காட்டி மரங்களும் இல்லை. வாழ்க்கை என்பது எல்லையில்லாத விருப்ப தேர்வுகள் இருக்கும் *சிக்கலான பாதை* கொண்ட புதிர் விளையாட்டு.
![image2](http://oliveremberton.com/wp-content/uploads/2014/01/Maze-2-1024x717.png)


சில பாதைகள், உதாரணத்திற்கு தொழில், நாம் நினைத்தை அடைய ஐந்து மடங்கு மெனக்கெட வேண்டியதிருக்கும்.  வேறு சில பாதைகள், முட்டுச் சந்தாக இருக்கும். உதாரணமாக சில *உறவுகள்*. 
![image3](http://oliveremberton.com/wp-content/uploads/2014/01/Maze-3-1024x752.png)


ஒரு ரோபோவிற்குச் சிக்கலான பாதை கடந்து வருவதற்குக் கற்றுக்கொடுக்கிறீர்கள் என்று எடுத்துக்கொள்வோம். எப்போதுமே முன்னே மட்டும் செல்லவேண்டும் என்றா கற்றுத்தருவீர்கள், இல்லை! 
எங்கெல்லாம் செல்கிறது என்பதை நினைவில் வைத்துக் கொள்ள வேண்டும் என்றும், ஒருவேளை சிக்கிக்கொண்டால், வந்த பாதையில் திரும்ப பின் சென்று வேறு வழிகளை முயற்சிக்க வேண்டும் என்றும் அல்லவா கற்றுத் தருவீர்கள். 


மக்களாகிய நாம், முன்னோக்கி இயங்கும் பகுதியில் சிறப்பாக தான் செயல் படுகிறோம்.  ஒரே மூச்சில் 100 மையில் கூட கடந்து விடுகிறூம்.  ஆனால், நாம் உண்மையில் எந்த ஒரு விசயத்திலும் **பின்வாங்குவதற்குத் தயங்குகிறோம்**.


**பின்வாங்குதல் இங்கு தோல்வியாகக் கருதப்படுகிறது**. இது சமுதாயத்தின் பிழை.  பின்வாங்குதலால் நேர விரயம் ஆகிறது, அது வேதனைத் தருகிறது, உண்மை தான்.  ஆனால் வாழ்க்கைப் பாதை அப்படித் தான். பின்வாங்கி வேறு நல்ல பாதையைத் தேர்ந்தெடுங்கள், அல்லது தவறான இடத்தில் சிக்கிக் கொண்டு கஷ்டப்படுங்கள்.


அடுத்து எடுக்கும் தெரிவு சரியான பாதைக்கு எடுத்துச்செல்லுமா என்று யாருக்கும் தெரியாது.  எப்பொழுது வேண்டுமானாலும் நாம் தவறான இடத்தில் சிக்கிக்கொள்ளலாம் என்று எதிர்பார்த்திருங்கள். எப்பொழுதும் பின்வாங்க தயாராக இருங்கள். 
![image4](http://oliveremberton.com/wp-content/uploads/2014/01/Maze-4-1024x777.png)

உங்கள் வாழ்க்கையை முன்னெடுத்துச் செல்ல இரண்டே வழிகள் தான் உள்ளன:  எப்பொழுது எல்லாம் வாய்ப்பு இருக்கிறதோ, முன்னோக்கி பயணியுங்கள்.  வாய்ப்பு இல்லையா, பின்வாங்கி, வேறு ஏதாவது முயற்சி செய்யுங்கள். **வாழ்க்கையின் மிகப்பெரிய தவறு, ஏதும் செய்யாமல் நின்ற இடத்திலேயே இருப்பது**
![image5](http://oliveremberton.com/wp-content/uploads/2014/01/Maze-5-1024x777.png)

>சுடும் வரை நெருப்பு, 
>சுற்றும் வரை பூமி், 
>போராடும் வரை மனிதன். 
>நீ மனிதன்.
>-வைரமுத்து.